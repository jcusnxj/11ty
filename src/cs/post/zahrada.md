---
title: Digitální Zahrada
date: 2024-06-17
translationKey: "digitalGarden"
summary: První a poslední blogový příspěvek. 
---
Od nepaměti zkouším vytvářet webové stránky. Vždycky mě zajímalo, jak se to dělá. A abych byl zcela upřímný, zájímalo mě to i z touhy něco publikovat. Nicméně jsem nikdy nedokázal vytvořit kloudný obsah a tak vždy zůstalo výhradně u hraní si s technickou stránkou věci. Do dneška se na tom nezměnilo vůbec nic. Jen ty nástroje se mění. Pominu-li HTML samotné, úplně na začátku to pro mě bylo GeoCities. Vzpomínám na tu dobu rád. I díky GeoCities byly osobní stránky skutečně osobní a zábavné. Dneska tenhle nástroj dokonce zažívá malou [renesanci](https://neocities.org).   

Když se vyhrabu z bažiny nostalgie a přeskočím čtvrt století s hromadou jiných nástrojů, tak aktuálně mě očaroval svět SSG. Po krátké epizodě s Jekyll jsem zakopl o 11ty a hned mně bylo jasné, že mám novou hračku. Ve stejné době jsem narazil i na dnes populární pojem [digitální zahrada](https://maggieappleton.com/garden-history). Nová nálepka pro starou věc. A nebo je to opravdu nová věc a já jsem jenom starej. Záleží na tom, kolik vám je. 

Ale ať tak nebo tak, to je ono. To mě sedí. Pustil jsem se do budování vlastní digitální zahrady. S použitím 11ty, GitHub repository a hostování u Netlify. A abych nezapoměl, s ChatGPT. Když nevím, zeptám se. Plus překládá celou stránku do angličtiny. Paradoxem trochu je, že je tady i blog. Ten [zabiják všeho](https://stackingthebricks.com/how-blogs-broke-the-web/). Stejně jako v případě jazykové mutace jde ale o vedlejší produkt mé zvědavosti při experimentování s 11ty. A když už mě to stálo nějaké usílí, nebudu to hned mazat. Je ovšem docela možné, že tohle bude první a zároveň poslední blogový zápisek. 