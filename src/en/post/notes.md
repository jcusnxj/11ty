---
title: Zápisky
date: 2024-06-17
translationKey: "notes"
---
Od nepaměti si zkouším vytvářet webové stránky. Zajímalo mě, jak se to dělá. A abych byl upřímný, trochu i z touhy něco publikovat. Nicméně jsem nikdy nedokázal vytvořit kloudný obsah a tak vždy zůstalo vyhradně u hraní si s technickou stránkou věci. Do dneška se na tom nezměnilo vůbec nic. Jen ty nástroje se mění. Aktuálně je to svět SSG. Po experimentu s Jekyll jsem zakopl o [11ty](https://www.11ty.dev). A našel jsem novou hračku.

Ve stejné době jsem objevil i pojem [digitální zahrady](https://maggieappleton.com/garden-history). Možná nepřijdu s obsahem, co by zaujal někoho jiného. Ale rozhodně dokážu udržovat zápisky, které budou užitečné pro mě. Takže jsem se pustil do budování svojí vlastní zahrady s 11ty.

Paradoxem trochu je, že je tady blog. [Zabiják všeho](https://stackingthebricks.com/how-blogs-broke-the-web/). Stejně jako v případě jazykové mutace, jde o vedlejší produkt mé zvědavosti. A když už jsem tomu věnoval určité usílí a přišel na to, nebudu to hned mazat. To je snad jasný, ne? 